<parallel>
    <gridItem xs={12}>
        <imageCarousel images="https://i.imgur.com/Ue95QRi.jpg,https://i.imgur.com/dHhaQ0b.jpg,https://i.imgur.com/YxlxzDM.jpg">
        </imageCarousel>
    </gridItem>
<gridItem xs={12}>
<h4>Tarptautinė konferencija The COINS</h4>
<p>Tai vienintelė tarptautinė gyvybės mokslų  konferencija Europoje, kuri organizuojama vien tik studentų. Į renginį kviečiami studentai, mokslininkai ir kiti besidomintys gyvybės mokslais. Konferencijos metu paskaitas veda mokslininkai, dirbantys genetikos, molekulinės biologijos, neuromokslų ir kitose srityse. Per trejus metus pranešimus skaitė net šeši Nobelio premijos laureatai, kurie tuo pačiu turėjo galimybę susipažinti su mokslo perspektyvomis Lietuvoje. Studentai yra skatinami gilinti savo žinias ir plėsti pažinčių bei kontaktų tinklą, taip pat jiems suteikiama galimybė pristatyti savo mokslinius tyrimus ir sulaukti patarimų bei kritikos plakatinių ir žodinių pranešimų sesijos metu. Moksleivių bei visuomenės įtraukimo programų metu organizuojamos dirbtuvės, laboratoriniai darbai, kurių metu stengiamasi šviesti visuomenę apie mokslo svarbą ir naudą. Konferencijoje taip pat siekiama pritraukti verslo atstovų dėmesį, todėl organizuojama įmonių mugė.</p>
<p>Prie konferencijos organizavimo gali prisijungti kiekvienas, kuris domisi mokslu, yra motyvuotas ar nori išbandyti kažką naujo. Prisidėti galima prie dominančios veiklos, pavyzdžiui, kviesti ir bendrauti su lektoriais lektorių komandoje, kurti turinį viešinimui komunikacijos srityje, ieškoti rėmėjų marketingo srityje ir kt.</p>
<p>Daugiau informacijos ir visas naujienas rasi <a href="https://www.facebook.com/thecoinsconference">čia</a>.</p>
<p>Jei nori sužinoti daugiau, rašyk į <a href="mailto: info@thecoins.eu">nfo@thecoins.eu</a></p>
</gridItem>
<gridItem xs={12}>
    <h4>Vilnius - Lithuania iGEM komanda</h4>
    <p>Tai ką, viskas? Įstojai į universitetą, išsikraustei iš tėvų namų, ir štai – prasideda DIDYSIS GYVENIMO NUOTYKIS</p>
    <p>Tačiau galbūt… galbūt tu esi iš tų kuriems reikia kažko daugiau? Turime omenyje DAUG daugiau. Jeigu tu esi vienas iš tų žmonių, ir jeigu tu tiki, jog tavo galimybės neapsiriboja vien paskaitų ir seminarų lankymu, tuomet mes tau turim didžiulę galimybę įrodyti tai ne tik savo draugams bet ir visam pasauliui. Nesvarbu koks tavo amžius ir nesvarbu kokia tavo studijų programa – iGEM kviečia TAVE!</p>
    <p>Matome, jog susidomėjai.. Kas yra iGEM? iGEM (angl. International Genetically Engineered Machine competition) – tai tarptautinis sintetinės biologijos konkursas, kuriame kasmet varžosi daugiau nei 300 studentų komandų iš stipriausių pasaulio universitetų.</p>
    <p>Konkurso esmė – globalių problemų sprendimų ieškojimas, tam pasitelkiant ne tik naujausias genų inžinerijos, sintetinės biologijos, bet ir daugelio kitų mokslų žinias. Dėl šio tarpdiscipliniškumo neretai iGEM komandos lyginamos su startuoliu, kadangi vietą komandoje randa ne vien gyvybės mokslų studentai, bet ir grafikos dizaineriai, teisininkai, matematikai, programinės įrangos kūrėjai ar filologai. Mūsų Vilnius-Lithuania iGEM komanda per savo daugiau nei 5 metų gyvavimo patirtį pasiekė didelių laimėjimų ir didžiuojasi būdama viena iš nedaugelio išskirtinai savarankiškų komandų, kurios idėjų generavimu ir įgyvendinimu užsiima išskirtinai tik studentai. Jeigu tiki, kad esi pasiruošęs iššūkiui pakeisti pasaulį, –  lapkričio gale ieškok registracijos į komandą anketos! </p>
    <p>Daugiau informacijos ir visas naujienas gali rasti <a href="https://www.facebook.com/VilniusiGEM/?ref=page_internal">čia</a>.</p>
</gridItem>
<gridItem xs={12}>
    <h4>Mobilioji bioklasė</h4>
    <p>Mobilioji bioklasė – pirmoji šalyje mobili laboratorija, kuri supažindina moksleivius su naujausiais</p>
    <p>gamtos mokslų laimėjimais.</p>
    <p>Smalsu, kaip atrodo Mobiliosios bioklasės išvyka? <a href="https://www.facebook.com/watch/?v=2778630652362584&amp;extid=XxCMzI9Xq64aqC1T">Susipažink!</a></p>
    <p>Kviečiame, Gyvybės mokslų centro bei Chemijos ir geomokslų fakulteto studentus, prisijungti prie komandos ir suteikti galimybę mokiniams tapti tikrais tyrėjais!</p>
    <p>Nori prisijungti? Parašyk savo kontaktus į facebook – <a href="https://www.facebook.com/bioklase">Mobilioji bioklasė</a>.</p>
    <p>Atsiųsime laišką su prisijungimu prie išvykų grafiko bei tolimesnę informaciją, kaip organizuojamos išvykos.</p>
    <p>Kodėl verta dalyvauti?</p>
    <p>-Kaupsi įvairią patirtį;</p>
    <p>-Įgysi laboratorinės praktikos;</p>
    <p>-Patobulinsi viešojo kalbėjimo įgūdžius;</p>
    <p>-Susipažinsi su įvairių studijų programų ir kursų studentais;</p>
    <p>-Turėsi galimybę su projektu atvažiuoti į savo mokyklą;</p>
    <p>-Dalyvausi bioklasiokų susitikimuose bei komandos formavimo veiklose;</p>
    <p>-Prasmingai praleisi laiką!</p>
</gridItem>
<gridItem xs={12}>
    <h4>Renginiai Gyvybės mokslų centre</h4>
    <p><strong>Bendruomenės vakaras</strong> – kasmetinis renginys vykstantis akademinių metų pradžioje, kuriame susirenka įvairių pakopų studentai, dėstytojai, profesoriai, alumni bei svečiai iš kitų fakultetų. Vakaro metu vyksta diskusija aktualiomis VU GMC bendruomenei temomis – nuo mokslinių aktualijų iki VU GMC, anksčiau buvusio VU GMF, istorijos. Renginys nesibaigia paskutiniais diskusijos pašnekovų žodžiais, viską vainikuoja pašnekėsiai tarp įvairių bendruomenės narių, vaišinantis arbata ir užkandžiais, taip kuriant ir stiprinant ryšius tarp bendruomenės narių.</p>
    <p><strong>Naktis Universitete</strong> – renginys įdomus tuo , kad  sudarytas iš kelių dalių: diskusijos, susipažinimo veiklų, orientacinių varžybų, stalo žaidimų turnyro ir nakties universitete. Kiekviena renginio dalis yra savaip įdomi: pradedant diskusija, kurios metu gvildenami tiek “moksliniai” tiek gyvenimiški klausimai, vėliau vykstančiomis susipažinimo veiklomis, kurių metu vyksta pokalbiai, tiek tarp studentų, tiek tarp studento ir dėstytojo, formuojantys stiprius ryšius bendruomenėje.</p>
    <p><strong>Akademiniai mitų griovėjai</strong> – tai renginys, kurio metu studentams rūpimi akademiniai klausimai atsakomi neakademinėje atmosferoje, mažų lempučių šviesoje su arbatos puodelių rankose. Viskas vyksta gyvosios bibliotekos principu, dėl to kiekvienas dalyvis turi progą išklausyti kiekvieno pašnekovo netgi daugiau negu viena karta, laisvas laikas renginio pabaigoje suteikia progą dar artimiau pabendrauti su pašnekovu, kurio atsakymai pasirodė, kad galės padėti išspręsti esamą problemą</p>
    <p>Daugiau naujienų apie artėjančius fakulteto renginius visada rasi <a href="https://www.facebook.com/vusa.gmc/">čia</a>.</p>
</gridItem>
<gridItem xs={12}>
<h4>Naudingi kontaktai</h4>
<p><strong>Administracijos</strong> kontaktus galite rasti <a href="https://www.gmc.vu.lt/apie-gmc/struktura/administracija">čia</a>.</p>
<p><strong>Studijų skyriaus</strong> kontaktus galite rasti <a href="https://www.gmc.vu.lt/apie-gmc/struktura/administracija#studiju-skyrius">čia</a>.</p>
</gridItem>
<gridItem xs={12}>
<h4>Vilniaus universiteto Studentų atstovybė</h4>
<p><strong>Vilniaus universiteto Studentų atstovybė (VU SA)</strong> – seniausia ir didžiausia Lietuvoje visuomeninė, ne pelno siekianti, nepolitinė, ekspertinė švietimo organizacija, atstovaujanti studentų interesams Vilniaus universitete bei už jo ribų, puoselėjanti universitetinę kultūrą ir kurianti palankiausias sąlygas studentų saviraiškai.</p>
<p>VU SA:</p>
<ul>
<li><strong>atstovauja studentams</strong> – gina studentų teises Universiteto valdymo organuose ir už Universiteto ribų. Tai – vienintelė studentų savivalda Lietuvoje, savo studentams atstovaujanti nacionaliniu lygmeniu savarankiškai;</li>
<li><strong>padeda tobulinti studijų procesą Universitete</strong> ar Tavo padalinyje – būdama visų svarbiausių Vilniaus universiteto valdymo institucijų narė, VU SA dalyvauja studentams aktualių klausimų svarstyme ir priėmime, remdamasi studentų poreikiais tobulina studijų reglamentavimą,  konsultuoja visais iškilusiais klausimais;</li>
<li><strong>rūpinasi socialine gerove</strong> – užtikrina patogią ir studentams pritaikytą aplinką, rūpinasi studentų integracija, dalyvauja skirstant stipendijas;</li>
<li><strong>organizuoja turiningą laisvalaikį</strong> – kad metai, praleisti universitete, niekada nepasimirštų;</li>
<li><strong>skleidžia informaciją</strong> – kad visos svarbiausios žinios pasiektų studento ausis.</li>
</ul>
<p>Kiekviename padalinyje dirba koordinatorių komanda, su VU SA Fizikos fakultete koordinatorių komanda gali susipažinti <a href="https://gmc.vusa.lt/lt/kontaktai/koordinatoriai">čia</a>.</p>
</gridItem>
<gridItem xs={12}>
<h4>Kuratorių programa</h4>
<p><strong>Kuratorių programa</strong> – VU SA įgyvendinamas projektas, kurio dalyviai – vyresnių kursų savanoriai studentai – padeda pirmakursiams sklandžiai įsilieti į universiteto gyvenimą.</p>
<p>Specialius mokymus išklausę kuratoriai supažindina universiteto naujokus su studijų tvarka ir VU tradicijomis, padeda spręsti akademinius bei socialinius klausimus, teikia visą informaciją, kurios gali prireikti įstojus. 2000 metais Vilniaus universiteto Studentų atstovybėje gimusi idėja vėliau išplito ir kitose Lietuvos aukštosiose mokyklose.</p>
<p>Dar prieš mokslo metų pradžią naujieji studentai yra kviečiami dalyvauti pirmakursių stovyklose, organizuojamose kiekvieno VU SA padalinio kuratorių. Vėliau vyksta neformalūs susitikimai, kurių metu pirmakursiai susipažįsta su kurso draugais bei dėstytojais, gauna žinių apie studijų procesą, fakulteto (centro/instituto) struktūrą, finansinę paramą ir popaskaitinės veiklos galimybes.</p>
<p>Savo padalinio kuratorių kontaktus gali rasti <a href="https://gmc.vusa.lt/lt/kontaktai/kuratoriai">čia</a>.</p>
</gridItem>
<gridItem xs={12}>
<h4>Studijų programų komitetai</h4>
<p>Kiekviena VU studijų programa turi už ją atsakingą studijų programos komitetą (SPK). Tai yra darinys, stebintis atitinkamos studijų programos tikslų, ugdomų kompetencijų, turinio, metodų ir studentų pasiekimų vertinimų vientisumą, studijų programos aktualumą ir konkurencingumą, atliekantis studijų programos vertinimo analizę bei teikiantis sprendimo būdus identifikuotoms studijų programos problemoms spręsti.</p>
<p>Kiekviename SPK yra bent po vieną studentų atstovą, kurio pareiga yra užtikrinti, kad studijų programa būtų kuo labiau orientuota į studento poreikius.</p>
<p><strong>Studentų atstovų kontaktus bakalauro studijų programų komitetuose gali rasti <a href="https://gmc.vusa.lt/lt/bakalauro-studiju-programu-atstovai-vu-gmc-studiju-programu-komitetuose">čia</a>.</p>
<p><strong>Studentų atstovų kontaktus magistrantūros studijų programų komitetuose gali rasti <a href="https://gmc.vusa.lt/lt/magistro-studiju-programu-atstovai-vu-gmc-studiju-programu-komitetuose-(spk)">čia</a>.</p>
</gridItem>
</parallel>