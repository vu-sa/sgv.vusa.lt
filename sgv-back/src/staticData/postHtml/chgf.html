<parallel>
    <gridItem xs={12}>
        <imageCarousel images="https://i.imgur.com/RgoMiRj.jpg,https://i.imgur.com/xbibsYX.jpg,https://i.imgur.com/rIewqLk.jpg">
        </imageCarousel>
    </gridItem>

<gridItem xs={12}>
<h4>Studentų organizacijos</h4>
<p><a href="https://chgf.vusa.lt/lt/smd"><strong>Chemikų studentų mokslinė draugija (ChSMD)</strong></a></p>
<p>Esame Vilniaus Universiteto Chemijos ir Geomokslų fakulteto Chemikų studentų mokslinės draugijos nariai – SMD. Tai komanda, vienijanti daugybę studentų, kuriems neužtenka kasdienės rutinos ir sausų mokslų krimtimo. Domėjimasis chemijos mokslo naujovėmis, eksperimentai bei noras perduoti mokslo pažinimo džiaugsmą kitiems yra būtent tai, kas verčia kiekvieną iš mūsų judėti į priekį. SMD tikslas: šviesti ir kelti tiek chemijos studentų, narių, dėstytojų, tiek žmonių, niekada nesusidūrusių ar besidominčių chemija, erudiciją ir norą siekti kažko daugiau – pažinti chemijos mokslo pasaulį, skatinti domėtis, klausti, tirti juos supantį pasaulį, bei ugdyti savo vidinį genijų. Cheminių eksperimentų metu, renginių dalyviams ne tik paaiškiname, kokie procesai vyksta rodomų bandymų metu, bet ir atsakome į rūpimus klausimus apie studentišką gyvenimą, moksleiviams patariame dėl studijų pasirinkimo, o susidomėjusius skatiname stoti į Vilniaus Universitetą studijuoti chemijos mokslų. Kiekviena Lietuvos mokykla turi galimybę drąsiai kviestis mūsų komandą ir gauti šansą bent kelias chemijos pamokas paversti kiek daugiau nei mokslu iš knygų – viską ką radote vadovėliuose ir ne tik galėsite išvysti gyvai! </p>
<p>Turi idėjų arba trokšti tapti bendrijos dalimi? Rašyk Chemikų studentų mokslinės draugijos koordinatorei Mildai Stachnevičiūtei <a href="mailto:chsmd@chgf.vusa.lt">chsmd@chgf.vusa.lt</a></p>
<hr>
<p><a href="https://www.facebook.com/EGEA.Vilnius/"><strong>Jaunųjų Geografų Klubas (JGK)</strong></a></p>
<p>Jaunųjų geografų klubas yra savanoriška, savarankiška ir pelno nesiekianti visuomeninė organizacija, vienijanti geografus ir kitus fizinius bei juridinius asmenis, besidominčius geografija. Klubas yra Europos geografijos jaunųjų geografų ir studentų asociacijos (angl. <em>European Geography Association for Students and Young Geographers (EGEA)</em> narys. Klubas aktyviai organizuoja veiklas Lietuvoje (žygius, ekspedicijas, ekskursijas, mokomąsias išvykas, diskusijas, paskaitas ir kitus renginius) bei dalyvauja tarptautinėje veikloje (tarptautiniuose mainuose, kongresuose, mokymuose, kūrybinėse dirbtuvėse, mokslinėse konferencijose). Klubas visus kviečia besidominčius geografija prisijungti prie klubo bei sekti jį Facebook Jaunųjų Geografų Klubas bei Instagram _@egea_vilnius<em> ir </em>@jaunujugeografuklubas_.</p>

</gridItem>
<gridItem xs={12}>
<h4>Fakulteto dienos</h4>
<p><strong>Chemikų dienos (ChD) –</strong> <a href="https://chgf.vusa.lt/lt/chemiku-dienos">https://chgf.vusa.lt/lt/chemiku-dienos</a></p>
<p>Tai seniausios Vilniaus Universiteto padalinio dienos. Prieš daugiau nei pusšimtį metų studentų bendruomenė iš Sankt Peterburgo universiteto atsivežė idėją rengti savo fakulteto dienas, todėl jau 1965 metais Vilniaus universiteto narsiųjų chemikų būrys surengė pirmąsias Chemikų dienas. Ši šventė truko vos dieną, tačiau tai pritraukė ne tik Vilniaus universiteto chemikus, bet ir kitus studentus, net iš užsienio šalių. Dėl didelio pasisekimo chemikai pradėjo rengti ne tik vienos dienos šventę, tačiau net savaitę trunkantį renginį. Tai lėmė naujų veiklų atsiradimą – įvairūs konkursai, intriguojančios varžybos, kuriose patys chemikai galėdavo rungtis ne tik dėl nugalėtojo vardo, tačiau ir dėl papildomo balo prie egzaminų įvertinimo. Tradicija nenutrūksta ir šiemet – jau šį rudenį įvyks 55-osios Chemikų dienos, vėl subursiančios Vilniaus Universiteto bendruomenę. Kaip ir kasmet, Chemikų dienos bus kupinos įvairių pramogų ir renginių, kaip tradicinio Chemikų dienų filmo peržiūra, paskaitų ciklas, laboratoriniai darbai moksleiviams bei universiteto bendruomenei. Visi norintys turės galimybę varžytis cheminiame triatlone bei boulingo ir tinklinio turnyruose. Universiteto bendruomenė bus kviečiama susiburti į BBQ vakarą, o viską vainikuos Cheminis šou! Kviečiame kartu tęsti tradiciją ir susitikti 55-osiose Chemikų dienose, kurios, tikimės, suteiks gerų emocijų bei pozityviai nuteiks visiems artėjantiems mokslo metams!</p>
<p>Sek šviežiausias naujienas <em>Facebook</em> (<a href="https://www.facebook.com/Chemiku.dienos">https://www.facebook.com/Chemiku.dienos</a>)  arba <em>Instagram</em> (@chemiku_dienos) paskyrose! </p>
<p>Turi idėjų arba trokšti prisidėti prie renginio organizavimo proceso? Rašyk Chemikų dienų vadovei Lavijai Žibutytei <a href="mailto:chemikudienos@chgf.vusa.lt">chemikudienos@chgf.vusa.lt</a></p>
<hr>
<p><strong>Geologų diena</strong> – kasmet paskutinį balandžio savaitgalį vykstantis renginys. Geologų dienos kiekvienam skirtingai, tačiau pagrindinis tikslas yra paminėti oficialią Geologų dieną. Susirinkę gamtoje visi pirmiausiai pakrikštija pirmakursius, vėliau draugiškai užsiima sporto varžybomis, vakare sukuriamas didžiulis laužas, kuriame toliau bendraujama, kartais sulaukiama šou pasirodymų.  Tai ne tik krikštynos ar senų draugų susitikimas, bet geologų bendruomenės pažinimas. Būsimąjam geologui tai puiki vieta susidraugauti geriau ne tik su kurso draugais, bet ir pabendrauti su vyresniais studentais, neseniai baigusiais diplomuotais geologais ir galų gale būsimais darbdaviais. Daugiau informacijos būna sukurtuose <em>Facebook event’uose</em>.</p>
<p>Daugiau apie geologo dienos istoriją ir tradicijas: <a href="http://www.lgeos.lt/images/stories/geologijos_akiraciai/2009_03_04/87-89p.pdf">http://www.lgeos.lt/images/stories/geologijos_akiraciai/2009_03_04/87-89p.pdf</a> </p>
<hr>
<p><strong>Geografijos žinių savaitė</strong> </p>
<p>Tai kiekvienais metais lapkričio mėnesio trečią savaitę yra švenčiama Geografijos žinių savaitė (angl. <em>Geography Awarness Week</em>), kurios metu minima ir GIS (Geografinių informacinų sistemų) diena. Ši savaitė pradėta minėti 1987 metais Jungtinėse Amerikos Valstijose prezidentui pasirašius proklamaciją, kurią inicijavo <em>National Geographic Society</em>, o nuo 1999 metų šios savaitės metu minima ir GIS diena. Šiuo metu geografinės savaitės tradicija gyva daugelyje pasaulio šalių. Geografijos žinių savaitės veiklas Lietuvoje inicijuoja VU CHGF Geomokslų instituto studentai, susibūrę į Jaunųjų geografų klubą kartu su Lietuvos geografų draugija, dėstytojais bei kitomis geomokslų organizacijomis. Geografinių žinių savaitės programoje tradiciškai organizuojami žygiai, ekpedicijos, ekskursijos, mokomosios išvykos, diskusijos, paskaitos, Lietuvos geomokslų olimpiada moksleiviams, geografinis protmūšis <em>Cleverest</em> bei filmų, nagrinėjančių pasaulines, regioninės bei Lietuvos ekologines, socialines, ekonomines, kultūrines bei mokslo populiarinimo problemas, peržiūros. Šios savaitės metu visi esate kviečiami netradiciniais būdais gilinti geografines žinias ir prasmingai praleisti laiką įdomiose veiklose!</p>
<p>Renginių programa, detali informacija, registracija ir atskirų renginių pristatymai: Jaunųjų geografų klubo Facebook puslapyje (<a href="https://www.facebook.com/EGEA.Vilnius/">https://www.facebook.com/EGEA.Vilnius/</a>); Lietuvos geografų draugijos tinklalapyje (<a href="http://www.lgd.lt/">http://www.lgd.lt</a>) ir Facebook puslapyje (<a href="https://www.facebook.com/ltgeografudraugija/">https://www.facebook.com/ltgeografudraugija/</a>); VU CHGF GI tinklalapyje (<a href="https://www.chgf.vu.lt/">https://www.chgf.vu.lt/</a>). </p>
<hr>
<p><strong>“Meteo ir Vandens dienos”</strong> </p>
<p>Tai pirmą kartą buvo organizuotos 2017m. Idėja kilo vienam studentui sėdint picerijoj. Yra meteorologijos dienos, bet niekas jų nešvenčia? To pasekoje prasidėjo „Meteo ir Vandens dienos“ organizavimas. Kadangi pasaulinė vandens diena yra kovo 22d., o tarptautinė meteorologijos diena yra kovo 23d. tai renginiai būtent vyksta tą kovo savaitę ir vyksta kelias dienas iš eilės. Renginių būna gan įvairių: protmūšiai, konferencijos, filmų vakarai ir jie visi yra susiję su meteorologija ir hidrologija, tiek pavadinimai, tiek medžiaga juose. Renginiai įprastai vyksta VU CHGF Geomokslų institute ir daugumą jų yra nemokami. „Meteo ir Vandens dienos“ yra organizuojamos meteorologijos ir hidrologijos programos studentų, bet kviečiami yra visi, tiek studentai, tiek baigę mokslus, tiek gamtos entuziastai. Kokie renginiai ir kada tiksliai vyksta yra keliami į VU Hidrologijos ir klimatologijos katedros Facebook puslapį <a href="https://www.facebook.com/vuhkk/">https://www.facebook.com/vuhkk/</a> kovo mėnesio pradžioje. Tad jei nori niūrius kovo vakarus praleisti jaukiai ir turiningai, užsuk ir hidrometeorologai jumis pasirūpins.</p>
</gridItem>
<gridItem xs={12}>
<h4>Naudingi kontaktai</h4>
<p><strong>Administracijos</strong> kontaktus galite rasti <a href="https://www.chgf.vu.lt/apie-fakulteta/struktura/administracija">čia</a>.</p>
<p><strong>Studijų skyriaus</strong> kontaktus galite rasti <a href="https://www.chgf.vu.lt/apie-fakulteta/struktura/administracija/studiju-skyrius">čia</a>.</p>
</gridItem>
<gridItem xs={12}>
<h4>Vilniaus universiteto Studentų atstovybė</h4>
<p><a href="http://chgf.vusa.lt"><strong>Vilniaus universiteto Studentų atstovybė Chemijos ir geomokslų fakultete (VU SA CHGF)</strong></a></p>
<p>Vilniaus universiteto Studentų atstovybė Chemijos ir geomokslų fakultete (VU SA CHGF) – savarankiška, pelno nesiekianti, nepolitinė, VU Chemijos ir geomokslų fakulteto studentų interesams atstovaujanti organizacija, Vilniaus universiteto Studentų atstovybės (VU SA) padalinys. Pagrindinės VU SA CHGF veiklos kryptys: atstovavimas studentams, studijų proceso tobulinimas, rūpinimasis socialine gerove, turiningo laisvalaikio organizavimas, informacijos sklaida. Kiekvieną studentą kviečiame prisijungti prie VU SA CHGF ir išbandyti save įvairiose srityse bei išmokti daug naujų dalykų.</p>
<p>Turi idėjų arba trokšti tapti organizacijos dalimi? Rašyk Vilniaus universiteto Studentų atstovybės koordinatoriams, kurių kontaktus gali rasti <a href="https://chgf.vusa.lt/lt/kontaktai/koordinatoriai">čia</a>.</p>
<p>Daugiau informacijos galite rasti <a href="https://www.facebook.com/vusa.chgf">Facebook puslapyje</a>.</p>
</gridItem>
<gridItem xs={12}>
<h4>Kuratorių programa</h4>
<h5 id="kuratori-programa-vu-sa-gyvendinamas-projektas-kurio-dalyviai-vyresni-kurs-savanoriai-studentai-padeda-pirmakursiams-skland-iai-silieti-universiteto-gyvenim-">Kuratorių programa – VU SA įgyvendinamas projektas, kurio dalyviai – vyresnių kursų savanoriai studentai – padeda pirmakursiams sklandžiai įsilieti į universiteto gyvenimą.</h5>
<p>Specialius mokymus išklausę kuratoriai supažindina universiteto naujokus su studijų tvarka ir VU tradicijomis, padeda spręsti akademinius bei socialinius klausimus, teikia visą informaciją, kurios gali prireikti įstojus. 2000 metais Vilniaus universiteto Studentų atstovybėje gimusi idėja vėliau išplito ir kitose Lietuvos aukštosiose mokyklose.</p>
<p>Dar prieš mokslo metų pradžią naujieji studentai yra kviečiami dalyvauti pirmakursių stovyklose, organizuojamose kiekvieno VU SA padalinio kuratorių. Vėliau vyksta neformalūs susitikimai, kurių metu pirmakursiai susipažįsta su kurso draugais bei dėstytojais, gauna žinių apie studijų procesą, fakulteto (centro/instituto) struktūrą, finansinę paramą ir popaskaitinės veiklos galimybes.</p>
<p>Savo padalinio kuratorių kontaktus gali rasti <a href="https://chgf.vusa.lt/lt/kontaktai/kuratoriai">čia</a>.</p>
</gridItem>
<gridItem xs={12}>
<h4>Studijų programų komitetai</h4>
<p>Kiekviena VU studijų programa turi už ją atsakingą studijų programos komitetą (SPK). Tai yra darinys, stebintis atitinkamos studijų programos tikslų, ugdomų kompetencijų, turinio, metodų ir studentų pasiekimų vertinimų vientisumą, studijų programos aktualumą ir konkurencingumą, atliekantis studijų programos vertinimo analizę bei teikiantis sprendimo būdus identifikuotoms studijų programos problemoms spręsti.</p>
<p>Kiekviename SPK yra bent po vieną studentų atstovą, kurio pareiga yra užtikrinti, kad studijų programa būtų kuo labiau orientuota į studento poreikius.</p>
<p><strong>Studentų atstovų kontaktus Studijų programų komitetuose gali rasti <a href="https://chgf.vusa.lt/lt/studentu-atstovai-studiju-programu-komitetuose">čia</a>.</p>
<p><strong>Visų fakultete esančių komisijų ir komitetų kontaktus gali rasti <a href="https://www.chgf.vu.lt/apie-fakulteta/struktura/komisijos-ir-komitetai#pirmosios-pakopos-biochemijos-studiju-programos-komitetas">čia</a>.</p>
</gridItem>
<gridItem xs={12}>
<h4>VU CHGF laikraštis „Acetonas“</h4>
<p>„Acetonas“ – Chemijos ir geomokslų fakulteto laikraštis, leidžiamas jau nuo 2005–ųjų metų. Jame spausdinamų straipsnių temos pačios įvairiausios: nuo chemijos mokslo naujovių ir kiekvienam studentui aktualios akademinės informacijos iki įspūdžių iš nuotaikingų kelionių ar renginių. „Acetono“ komanda ne tik paleidžia į pasaulį savo kūdikį – laikraštį, bet ir rūpinasi meninės raiškos sklaida fakultete. Rengiamos meninių darbų parodos, fakultetas puošiamas didžiųjų švenčių metu. Per Kalėdas fakulteto bendruomenė yra kviečiama siųsti sveikinimus kalėdiniu paštu, veikiančiu fakultete.</p>
<p>Kviečiame prisidėti straipsniais, nuotraukomis, piešiniais, eilėraščiais, kritika, pagyromis ir šiaip viskuo, kuo tik sugalvosite, visada laukiame naujų idėjų! Rašykite laikraščio „Acetonas“ vyr. redaktoriui Adomui Gedvilui <a href="mailto: acetonas@chgf.vusa.lt">acetonas@chgf.vusa.lt.</a></p>
</gridItem>
<gridItem xs={12}>
<h4>BBQ vakaras</h4>
<p><strong>VU CHGF BBQ vakaras</strong> – tradicija tapęs bendruomenės renginys, kurio metu galima atsipalaiduoti, pasikepti maisto ant šašlykinių, pasišnekučiuoti, susibendrauti su kitais studentais bei dėstytojais ir gerai praleisti laiką jaukioje Chemijos instituto kiemelio aplinkoje. BBQ vakaro metu vyksta įvairūs užsiėmimai, tokie kaip laboratorinių chalatų purškimas, įvairūs žaidimai ir pan. Kiekvieno BBQ vakaro veiklos keičiasi. Šio renginio tikslas – palaikyti bei sustiprinti ryšį tarp visų VU CHGF bendruomenės narių.</p>
</gridItem>
<gridItem xs={12}>
<h4>Lietuvos gamtos mokslų olimpiadų asociacija (LGMOA)</h4>
<parallel>
    <gridItem xs={3}>
        <img src="https://i.imgur.com/csUlZqe.png">
    </gridItem>
    <gridItem xs={7}>
        <p style="margin-top:15%;">Mes – Lietuvos gamtos mokslų olimpiadų asociacija (LGMOA), dar žinomi kaip Oranžiniai.</p>
        <p >Esame savanoriška, ne pelno siekianti studentų organizacija, kurios vienas iš pagrindinių tikslų – didinti moksleivių susidomėjimą gamtos mokslais.</p>
    </gridItem>
</parallel>
<p>Pagrindinė mūsų veikla – Lietuvos mokinių chemijos, biologijos bei fizikos olimpiadų organizavimas 🧪🦠🔭.
Olimpiadų metu ne tik prižiūrime bendrąją tvarką, bet ir sukuriame mokiniams sąlygas susipažinti, bendrauti, padedame turiningai praleisti laisvą nuo užduočių laiką, organizuodami įvairias veiklas. Be to, gaminame prizus laimėtojams, vedame atidarymo bei uždarymo renginius.</p>
<p>Ne olimpiadų sezono metu lankomės įvairiose Lietuvos mokyklose, stovyklose bei vaikų namuose su mokslo populiarinimo programa.</p>
<p>Sandraugos nariai ruošiasi biologijos olimpiadoms, sprendžia kassavaitinius testus, analizuoja mokslinius straipsnius, rašo referatus. Projekto metu organizuojamos 3 akivaizdinės sesijos, kurių metu mokiniams dėsto Vilniaus Universiteto dėstytojai bei Santaros klinikų gydytojai.
    Projektas „Universitetas su Oranžiniu“ leidžia mokiniams, dvejojantiems dėl studijų pasirinkimo, sužinoti apie norimą studijų programą iš pirmų lūpų – jau studijuojančių savanorių.</p>
<p>
    Daugiau informacijos ir visas asociacijos naujienas gali rasti <a href="https://www.facebook.com/Oranziniai/?ref=page_internal">čia</a>. 
</p>
</gridItem>
</parallel>