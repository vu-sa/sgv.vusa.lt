<parallel>
    <gridItem xs={12}>
        <imageCarousel images="https://i.imgur.com/QLp4ieC.jpg,https://i.imgur.com/oEifRFO.jpg,https://i.imgur.com/E72usg7.jpg">
        </imageCarousel>
    </gridItem>
<gridItem xs={12}>
<h4>Filologijos fakulteto tradicijos</h4>
<h5>Filologų naktys</h5>
<p><strong>Filologų naktys</strong> – Vilniaus universiteto Studentų atstovybės Filologijos fakultete organizuojamas renginys. Fakultetinės dienos – graži universiteto tradicija, tačiau filologas nebūtų filologas, jeigu į šią tradiciją neįpintų truputį romantikos dienas pakeisdamas naktimis. 
</p>
<p>Be filologų, o gal tiksliau, be vienos kadaise surytos filologės, nebūtų ir FiDi.  Svarbi fizikų šventės dalis – eisena į filologijos fakultetą. Tai jausmingiausi fizikų šventės momentai. Gedimino prospektas trumpam virsta keliu, kuris atgailaujančius fizikus veda į VU Filologijos fakultetą. Policija, orkestras, šokėjos, minia pulsuojančių širdžių ir šventės kaltininkas gražuolis Dinas Zauras – visa tai tam, kad merginos atleistų už kadaise, anot legendos, Dino Zauro prarytą filologę. Pasiekus kelionės tikslą, fizikų ir filologų gentys susijungia užtvirtindamos tai priesaika ir Filofizijos genties šokiu.</p>
<p>Daugiau informacijos ir visas naujienas apie filologų naktis gali rasti <a href="https://www.facebook.com/Filologunaktys/?ref=page_internal">čia</a>.</p>
<h5>
    Fakulteto bendruomenės leidinys „Citadelė“
</h5>
<p>
    <strong>
        „Citadelė“
    </strong>
    – Filologijos fakulteto bendruomenės leidinys, kuriamas fakulteto studentų. Idėja sukurti laikraštį, kuris butų pasiekiamas visai fakulteto bendruomenei, gimė jubiliejinio „Filologijos rudens“ proga. Visą savo gyvavimo laikotarpį laikraštis keitėsi – keitėsi ne tik temos, bendruomenei svarbios problemos, bet ir komanda. Atsinaujinusi „Citadelė“ nesistengia būti pavyzdžiu ar mokyti filologinio gyvenimo tiesų, tačiau prižada pateikti fakulteto realybę tokią, kokia ji yra, ir supažindinti su žmonėmis, kurie turi savo nuomonę ir įkvepia tobulėti bei ieškoti savęs.
</p>
<p>
    Numeris pasirodo du kartus per metus – rudens ir pavasario semestrų metu, tiksli išleidimo data priklauso nuo maketavimo bei spausdinimo darbų, kurie kartais užtrunka.
</p>
<p>Visus leidinio numerius gali rasti <a href="https://filf.vusa.lt/lt/fakulteto-bendruomenes-leidinys-citadele%E2%80%9C">čia</a>.</p>
<h5>Kitos fakulteto tradicijos</h5>
<ul>
    <li>
        <strong>
            Filologijos ruduo
        </strong>
        - tai renginys, kurio metu organizuojamos paskaitos, kūrybos skaitymai
    </li>
    <li>
        <strong>
            Imatrikuliacijos ceremonija
        </strong>
        (išlikusi tik filologijos fakultete)
    </li>
    <li>
        Studentiška tradicija –
        <strong>
            kaskart sutikus paglostyti filologyno katiną Vincą
        </strong>
        . Ypač prieš egzaminą.
    </li>
</ul>
</gridItem>
<gridItem xs={12}>
<h4>Naudingi kontaktai</h4>
<p><strong>Administracijos</strong> kontaktus galite rasti <a href="https://www.flf.vu.lt/apie-fakulteta/struktura/dekanatas">čia</a>.</p>
<p><strong>Studijų skyriaus</strong> kontaktus galite rasti <a href="https://www.flf.vu.lt/apie-fakulteta/struktura/studiju-skyrius">čia</a>.</p>
</gridItem>
<gridItem xs={12}>
<h4>Vilniaus universiteto Studentų atstovybė</h4>
<p><strong>Vilniaus universiteto Studentų atstovybė (VU SA)</strong> – seniausia ir didžiausia Lietuvoje visuomeninė, ne pelno siekianti, nepolitinė, ekspertinė švietimo organizacija, atstovaujanti studentų interesams Vilniaus universitete bei už jo ribų, puoselėjanti universitetinę kultūrą ir kurianti palankiausias sąlygas studentų saviraiškai.</p>
<p>VU SA:</p>
<ul>
<li><strong>atstovauja studentams</strong> – gina studentų teises Universiteto valdymo organuose ir už Universiteto ribų. Tai – vienintelė studentų savivalda Lietuvoje, savo studentams atstovaujanti nacionaliniu lygmeniu savarankiškai;</li>
<li><strong>padeda tobulinti studijų procesą Universitete</strong> ar Tavo padalinyje – būdama visų svarbiausių Vilniaus universiteto valdymo institucijų narė, VU SA dalyvauja studentams aktualių klausimų svarstyme ir priėmime, remdamasi studentų poreikiais tobulina studijų reglamentavimą,  konsultuoja visais iškilusiais klausimais;</li>
<li><strong>rūpinasi socialine gerove</strong> – užtikrina patogią ir studentams pritaikytą aplinką, rūpinasi studentų integracija, dalyvauja skirstant stipendijas;</li>
<li><strong>organizuoja turiningą laisvalaikį</strong> – kad metai, praleisti universitete, niekada nepasimirštų;</li>
<li><strong>skleidžia informaciją</strong> – kad visos svarbiausios žinios pasiektų studento ausis.</li>
</ul>
<p>Kiekviename padalinyje dirba koordinatorių komanda, su VU SA Fizikos fakultete koordinatorių komanda gali susipažinti <a href="https://filf.vusa.lt/lt/kontaktai/koordinatoriai">čia</a>.</p>
</gridItem>
<gridItem xs={12}>
<h4>Kuratorių programa</h4>
<p><strong>Kuratorių programa</strong> – VU SA įgyvendinamas projektas, kurio dalyviai – vyresnių kursų savanoriai studentai – padeda pirmakursiams sklandžiai įsilieti į universiteto gyvenimą.</p>
<p>Specialius mokymus išklausę kuratoriai supažindina universiteto naujokus su studijų tvarka ir VU tradicijomis, padeda spręsti akademinius bei socialinius klausimus, teikia visą informaciją, kurios gali prireikti įstojus. 2000 metais Vilniaus universiteto Studentų atstovybėje gimusi idėja vėliau išplito ir kitose Lietuvos aukštosiose mokyklose.</p>
<p>Dar prieš mokslo metų pradžią naujieji studentai yra kviečiami dalyvauti pirmakursių stovyklose, organizuojamose kiekvieno VU SA padalinio kuratorių. Vėliau vyksta neformalūs susitikimai, kurių metu pirmakursiai susipažįsta su kurso draugais bei dėstytojais, gauna žinių apie studijų procesą, fakulteto (centro/instituto) struktūrą, finansinę paramą ir popaskaitinės veiklos galimybes.</p>
<p>Savo padalinio kuratorių kontaktus gali rasti <a href="https://filf.vusa.lt/lt/kontaktai/kuratoriai">čia</a>.</p>
</gridItem>
<gridItem xs={12}>
<h4>Studijų programų komitetai</h4>
<p>Kiekviena VU studijų programa turi už ją atsakingą studijų programos komitetą (SPK). Tai yra darinys, stebintis atitinkamos studijų programos tikslų, ugdomų kompetencijų, turinio, metodų ir studentų pasiekimų vertinimų vientisumą, studijų programos aktualumą ir konkurencingumą, atliekantis studijų programos vertinimo analizę bei teikiantis sprendimo būdus identifikuotoms studijų programos problemoms spręsti.</p>
<p>Kiekviename SPK yra bent po vieną studentų atstovą, kurio pareiga yra užtikrinti, kad studijų programa būtų kuo labiau orientuota į studento poreikius.</p>
<p><strong>Studentų atstovų kontaktus Studijų programų komitetuose gali rasti <a href="https://filf.vusa.lt/lt/studentu-atstovai-studiju-programu-komitetuose">čia</a>.</p>
<p><strong>Visų fakultete esančių Studijų programų komitetų kontaktus gali rasti <a href="https://www.flf.vu.lt/apie-fakulteta/struktura/spk">čia</a>.</p>
</gridItem>
<gridItem xs={12}>
    <h4>Galimybė mokytis užsienio kalbų</h4>
    <h6 id="-universitete-si-lome-galimybes-mokytis-kalb-"><strong>Universitete siūlome galimybes mokytis kalbų:</strong></h6>
<p>Filologijos fakultete organizuojami kalbų kursai pagal šias neformaliojo švietimo programas:</p>
<ul>
<li>Estų kalba</li>
<li>Graikų kalba</li>
<li>Kartvelų (gruzinų) kalba</li>
<li>Kroatų kalba</li>
<li>Latvių kalba</li>
<li>Rumunų kalba</li>
<li>Slovėnų kalba</li>
<li>Turkų kalba</li>
<li>Vengrų kalba</li>
</ul>
<p>Juos, kaip neformaliojo švietimo programos klausytojas, nemokamai gali lankyti kiekvienas, užsiregistravęs <a href="http://www.mvg.vu.lt/">VU mokymosi visa gyvenimą informacinėje sistemoje</a>.</p>
<p>Taip pat siūlome <strong>užsieniečiams mokytis lietuvių kalbos</strong>. Visą informaciją apie Lituanistinių studijų katedros vykdomus lietuvių kalbos kursus rasite čia: <a href="http://www.lsk.flf.vu.lt/">http://www.lsk.flf.vu.lt/</a></p>
<p>Dar vieną galimybę mokytis kalbų siūlo Filologijos fakulteto Užsienio kalbų instituto Kalbų mokykla. Joje įvairias lygiais galima mokytis:</p>
<ul>
<li>Anglų kalbos</li>
<li>Ispanų kalbos</li>
<li>Italų kalbos</li>
<li>Prancūzų kalbos</li>
<li>Rusų kalbos</li>
<li>Vokiečių kalbos</li>
</ul>
<p>Kaip užsiregistruoti į užsienio kalbų kursus rasi <a href="https://www.flf.vu.lt/kalbumokykla/kaip-uzsiregistruoti-i-uzsienio-kalbu-kursus">čia</a>.</p>
    </gridItem>
    <gridItem xs={12}>
        <h4>Filologijos fakulteto organizacijos</h4>
       <h6 id="-alumn-draugija-"><strong>Alumnų draugija</strong></h6>
        <p>Vilniaus universiteto Filologijos fakulteto alumnų draugija siekia, kad ir pabaigus studijas Jūsų ryšys su Alma Mater nenutrūktų. Nepriklausomai nuo to, ar baigėte Fakultetą tik pastaraisiais metais, ar prieš daugelį metų, mums bus labai malonu, jei vėl sugrįšite į Fakultetą.</p>
        <hr>
        <h6 id="-klasik-asociacija-societas-classica-"><strong>Klasikų Asociacija (Societas Classica)</strong></h6>
        <p>Klasikų Asociacija (Societas Classica) įsteigta 2007 m. Vienas svarbiausių Asociacijos veiklos tikslų – užtikrinti Klasikinės filologijos ir Antikos kultūros sklaidą Lietuvoje. Societas Classica vienija ne tik akademinę bendruomenę – dėstytojus, Klasikinės filologijos alumnus ir studentus, pedagogus, bet ir tuos, kuriuos domina antikinis paveldas ir jo sklaida Vakarų kultūroje ir ypač Lietuvoje. </p>
        <p>Asociacijos naujienas sekite <a href="https://www.facebook.com/klasikai">čia</a>.</p>
        <hr>
        <h6 id="-lietuvi-kalbos-draugija-"><strong>Lietuvių kalbos draugija</strong></h6>
        <p>Lietuvių kalbos draugija – nevyriausybinė organizacija,vienijanti įvairių specialybių ir įvairaus išsilavinimo žmones, kurie rūpinasi lietuvių kalbos būkle, domisi kalbos tyrimais ir kalbinio gyvenimo naujienomis.</p>
        <p>Draugijos naujienas sekite <a href="https://www.facebook.com/LKDRAUGIJA">čia</a>.</p>
        <hr>
        <h6 id="-lietuvos-taikomosios-kalbotyros-asociacija-litaka-"><strong>Lietuvos taikomosios kalbotyros asociacija LITAKA</strong></h6>
        <p>LITAKA yra organizacija, jungianti tyrėjus, pedagogus, mokslo, pedagogikos, visuomenės ir kitas institucijas bei asmenis, kurių veikla yra susijusi su taikomosios kalbotyros sritimi.  LITAKA įkurta 2007 metais.</p>
        <p>Asociacijos naujienas sekite <a href="https://www.facebook.com/LietuvostaikomosioskalbotyrosasociacijaLitaka">čia</a>.</p>
        <hr>
        <h6 id="-lituanist-samb-ris-"><strong>LITUANISTŲ SAMBŪRIS</strong></h6>
        <p>Savanoriška organizacija, vienijanti mokslininkus, mokytojus, studentus ir kultūros veikėjus, norinčius bei galinčius puoselėti, kurti ir skleisti lituanistiką, pasiruošusius aktyviai reaguoti į dabarties aktualijas, suvokiančius lituanistikos gyvavimą kaip tautos identiteto pamatą.</p>
        <p>Asociacijos naujienas sekite <a href="https://www.facebook.com/LituanistuSamburis">čia</a>.</p>
        </gridItem>
</parallel>