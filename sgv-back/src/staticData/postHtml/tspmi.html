<parallel>
    <gridItem xs={12}>
        <imageCarousel images="https://i.imgur.com/mi5mBos.jpg,https://i.imgur.com/7BcyN63.jpg,https://i.imgur.com/IBaTU2C.jpg">
        </imageCarousel>
    </gridItem>

<gridItem xs={12}>
<h4>VU TSPMI studentų organizacijos</h4>
<p><strong>VU TSPMI studentų korporacija „RePublica“</strong></p>
<p>Vilniaus universiteto Tarptautinių santykių ir politikos mokslų instituto studentų korporacija „RePublica“ yra savarankiška, nepolitinė, visuomeninė organizacija, jungianti Vilniaus universiteto Tarptautinių santykių ir politikos mokslų instituto (VU TSPMI) studentus ir alumnus.</p>
<p>Pagrindiniai organizacijos tikslai:</p>
<ul>
<li>tęsti ir stiprinti Lietuvos valstybingumą;</li>
<li>ugdyti aktyvius piliečius ir kompetentingus bei sąžiningus politikos mokslų specialistus;</li>
<li>telkti VU TSPMI studentus demokratinei ir teisinei visuomenei kurti;</li>
<li>prisidėti prie Universiteto mokslinės ir ugdomosios veiklos tobulinimo;</li>
<li>puoselėti pagarbos ir atvirumo principais paremtą akademinę bendruomenę Institute;</li>
<li>palaikyti glaudžius ryšius tarp buvusių ir esamų VU TSPMI studentų bei dėstytojų;</li>
<li>skatinti dvasinį ir intelektualinį Korporacijos narių tobulėjimą;</li>
<li>gaivinti ir palaikyti esamas studentiškas bei korporantiškas tradicijas.</li>
</ul>
<p>Daugiau informacijos: <a href="http://www.republica.lt/">http://www.republica.lt/</a></p>
<br/>
<p><strong>Šv. Tomo Moro klubas</strong></p>
<p>Šv. Tomo Moro klubas – Studentų ateitininkų sąjungos (SAS) vienetas, savo veiklą pradėjęs 2016 metų lapkritį, vienija katalikus ir krikščioniška mintimi besidominčius TSPMI studentus ir alumnus, siekiančius profesinio tobulėjimo, katalikiškos formacijos bei draugijos.</p>
<p>Pasivadinęs šv. Tomo Moro – šventojo politikų globėjo – vardu, klubas siekia būti ne tik vertingas žinias suteikiančia erdve, bet ir bendruomene, kurioje studentai turėtų galimybę augti pilnutinėmis asmenybėmis.</p>
<p>Daugiau informacijos: <a href="https://www.facebook.com/tomomoroklubas/">https://www.facebook.com/tomomoroklubas/</a></p>
<br/>
<p><strong>VU TSPMI Studentų mokslinė draugija</strong></p>
<p>VU TSPMI Studentų mokslinė draugija – akademinė organizacija, vienijanti Instituto studentus, besidominčius moksline veikla.</p>
<p>Draugija kasmet leidžia geriausių rašto darbų almanachą bei rengia studentų atliktų tyrimų pristatymus, organizuoja mokslines konferencijas, viešas paskaitas, susitikimus, diskusijas su dėstytojais, mokslininkais ir žymiais visuomenės veikėjais, rūpinasi studentų mokslinių įgūdžių formavimu bei kritinio mąstymo ugdymu, rengia savišvietos seminarus įvairiomis studentus dominančiomis temomis.</p>
<p>Daugiau informacijos: <a href="https://www.facebook.com/vutspmismd/">https://www.facebook.com/vutspmismd/</a></p>
</gridItem>
<gridItem xs={12}>
    <h4>Naudingi kontaktai</h4>
    <p><strong>Administracijos ir studijų skyriaus</strong> kontaktus galite rasti <a href="https://www.tspmi.vu.lt/kontaktai/">čia</a>.</p>
    </gridItem>
<gridItem xs={12}>
<h4>Vilniaus universiteto Studentų atstovybė</h4>
<p><a href="http://tspmi.vusa.lt"><strong>Vilniaus universiteto Studentų atstovybė Chemijos ir geomokslų fakultete (VU SA CHGF)</strong></a></p>
<p>Vilniaus universiteto Studentų atstovybė Chemijos ir geomokslų fakultete (VU SA CHGF) – savarankiška, pelno nesiekianti, nepolitinė, VU Chemijos ir geomokslų fakulteto studentų interesams atstovaujanti organizacija, Vilniaus universiteto Studentų atstovybės (VU SA) padalinys. Pagrindinės VU SA CHGF veiklos kryptys: atstovavimas studentams, studijų proceso tobulinimas, rūpinimasis socialine gerove, turiningo laisvalaikio organizavimas, informacijos sklaida. Kiekvieną studentą kviečiame prisijungti prie VU SA CHGF ir išbandyti save įvairiose srityse bei išmokti daug naujų dalykų.</p>
<p>Turi idėjų arba trokšti tapti organizacijos dalimi? Rašyk Vilniaus universiteto Studentų atstovybės koordinatoriams, kurių kontaktus gali rasti <a href="https://tspmi.vusa.lt/lt/kontaktai/koordinatoriai">čia</a>.</p>
<p>Daugiau informacijos galite rasti <a href="https://www.facebook.com/vusatspmi">Facebook puslapyje</a>.</p>
</gridItem>
<gridItem xs={12}>
<h4>Kuratorių programa</h4>
<h5 id="kuratori-programa-vu-sa-gyvendinamas-projektas-kurio-dalyviai-vyresni-kurs-savanoriai-studentai-padeda-pirmakursiams-skland-iai-silieti-universiteto-gyvenim-">Kuratorių programa – VU SA įgyvendinamas projektas, kurio dalyviai – vyresnių kursų savanoriai studentai – padeda pirmakursiams sklandžiai įsilieti į universiteto gyvenimą.</h5>
<p>Specialius mokymus išklausę kuratoriai supažindina universiteto naujokus su studijų tvarka ir VU tradicijomis, padeda spręsti akademinius bei socialinius klausimus, teikia visą informaciją, kurios gali prireikti įstojus. 2000 metais Vilniaus universiteto Studentų atstovybėje gimusi idėja vėliau išplito ir kitose Lietuvos aukštosiose mokyklose.</p>
<p>Dar prieš mokslo metų pradžią naujieji studentai yra kviečiami dalyvauti pirmakursių stovyklose, organizuojamose kiekvieno VU SA padalinio kuratorių. Vėliau vyksta neformalūs susitikimai, kurių metu pirmakursiai susipažįsta su kurso draugais bei dėstytojais, gauna žinių apie studijų procesą, fakulteto (centro/instituto) struktūrą, finansinę paramą ir popaskaitinės veiklos galimybes.</p>
<p>Savo padalinio kuratorių kontaktus gali rasti <a href="https://tspmi.vusa.lt/lt/kontaktai/kuratoriai">čia</a>.</p>
</gridItem>
<gridItem xs={12}>
<h4>Studijų programų komitetai</h4>
<p>Kiekviena VU studijų programa turi už ją atsakingą studijų programos komitetą (SPK). Tai yra darinys, stebintis atitinkamos studijų programos tikslų, ugdomų kompetencijų, turinio, metodų ir studentų pasiekimų vertinimų vientisumą, studijų programos aktualumą ir konkurencingumą, atliekantis studijų programos vertinimo analizę bei teikiantis sprendimo būdus identifikuotoms studijų programos problemoms spręsti.</p>
<p>Kiekviename SPK yra bent po vieną studentų atstovą, kurio pareiga yra užtikrinti, kad studijų programa būtų kuo labiau orientuota į studento poreikius.</p>
<p><strong>Studentų atstovų kontaktus Studijų programų komitetuose gali rasti <a href="https://tspmi.vusa.lt/lt/studentu-atstovai">čia</a>.</p>
</gridItem>
</parallel>